---
slug: /object storage
sidebar_position: 6
---
# راهنمای بخش فضای ابری

## فضای ابری

ذخیره‌سازی شیء یا Object Storage یک روش ذخیره‌سازی داده است که در آن داده‌ها به صورت اشیاء (Objects) با هویت یکتا و فراداده‌های ضمیمه آن‌ها ذخیره می‌شوند. این سیستم همچنین شامل نقشه کلید-مقدار (Key-Value) است که این اشیاء را مشخص می‌کند. Object Storage توانایی ذخیره داده‌های بزرگ و پیچیده را دارد و به طور معمول در محیط‌های کلان داده، ابری و محیط‌های اینترنتی مورد استفاده قرار می‌گیرد. از مزایای ذکر شده برای این سیستم مقیاس‌پذیری بالا، عملکرد سریع و قابلیت اعتماد و بازیابی داده‌ها در صورت 
خرابی بوده و از لحاظ هزینه نیز کارآمد و مقرون به صرفه می‌باشد.

بعد از ورود به بخش فضای ابری با صفحه صندوقچه ها روبه‌رو می‌شوید:

![2](/img/objectstorage/2.png)

### ساخت صندوقچه
با انتخاب **ساخت صندوقچه** می‌‌توانید صندوقچه جدیدی برای خود بسازید.

![3](/img/objectstorage/3.png)

در این قسمت می‌توانید نام صندوقچه و نوع دسترسی به این صندوقچه ها تعیین نمایید.

- **عمومی**: با انتخاب نوع دسترسی عمومی، تمامی فایل‌های شما از روی اینترنت قابل دسترسی است و می‌توانید با در اختیار گذاشتن لینک آن با دیگران، آن‌ها را به اشتراک بگذارید.

- **خصوصی**: در این حالت برخلاف حالت عمومی تنها از طریق لاگین کردن به حساب ابریمنت (یا به کمک اطلاعات دسترسی پروتکل S3 که در ادامه توضیح داده خواهد شد) می‌توانید به فایل‌های خود دسترسی داشته باشید.

:::info نکته
در انتخاب نام صندوقچه از کاراکترهای خاص همچون (!_=+/@#$%^&*) استفاده نکنید. نام صندوقچه می‌تواند به زبان فارسی و یا انگلیسی باشد.
:::

![4](/img/objectstorage/4.png)

### حذف و ویرایش صندوقچه

از بخش عملیات می‌توانید با انتخاب  **...**   صندوقچه خود را **ویرایش** یا **حذف**  نمایید.
با **ویرایش** صندوقچه صرفا نوع دسترسی آن قابل تغییر می‌باشد.

![edit](/img/objectstorage/edit.png)

برای حذف صندوقچه نیز می‌توانید گزینه **حذف** را از قسمت عملیات انتخاب کنید.

![delete](/img/objectstorage/delete.png)

### ساخت پوشه
با کلیک روی نام صندوقچه می‌توانید، برای ساخت **پوشه جدید** و همچنین **آپلود محتوا** اقدام نمایید.

از بخش **ساخت پوشه** می‌توانید نام پوشه دلخواه را وارد نمایید.

![folder](/img/objectstorage/folder.png)

در این قسمت امکان ساخت مجدد پوشه (folder-in-folder) و یا آپلود فایل بصورت مستقیم امکان‌پذیر است.

### بارگذاری محتوا

با زدن دکمه **آپلود**، می‌توانید فایل‌های خود را انتخاب کرده و آپلود نمایید. با کلیک بر روی ناحیه مشخص شده می‌توانید فایل‌های خود را انتخاب کنید. همچنین جهت سهولت می‌توانید فایل‌های خود را بر روی قسمت مشخص شده، کشیده و رها کنید.

![upload](/img/objectstorage/upload.png)

### تغییرات بر روی محتوا
از بخش عملیات می‌توانید، لینک فایل مورد نظر را با گزینه  **کپی کردن لینک** کپی کنید.
به کمک گزینه **دانلود فایل** می‌توانید فایل مورد نظر را دانلود کرده و همچنین از بخش **حذف**،  فایل یا پوشه انتخاب شده را حذف نمایید.

![op](/img/objectstorage/op.png)

 ### اتصال به فضای ابریمنت با S3‌ ‌

پروتکل S3 یکی از پروتکل‌هایی است که توسط آمازون وب سرویس (AWS) برای ارتباط با سرویس ذخیره‌سازی ابری خود، به نام Amazon S3، به‌کار می‌رود. 
در اصطلاحات فنی این پروتکل به عنوان Simple Storage Service) S3) شناخته می‌شود. S3 یک سرویس ذخیره‌سازی فایل و داده‌ها روی ابر است که امکان آپلود، دانلود، و ذخیره فایل‌ها را فراهم می‌کند. این پروتکل از REST APIs برای دسترسی به سرویس استفاده می‌کند و بسیاری از سیستم‌ها و برنامه‌ها از جمله بکاپ‌ها و سیستم‌های مدیریت محتوا از آن برای ذخیره داده‌ها و فایل‌ها استفاده می‌کنند.

#### استفاده از کلاینت S3 ‌
برای اتصال به فضای ابری ابریمنت می‌توانید از کلاینت‌های S3 استفاده کنید. یکی از کلاینت‌های S3 نرم‌افزار S3Browser است که برای نصب آن میتوانید از این [لینک](https://s3browser.com/download/s3browser-11-7-5.exe) بصورت مستقیم آن را دانلود کرده و نصب کنید.
پس از نصب S3Browser، از بخش **Accounts** گزینه **Add new account**  را انتخاب نمایید.

![s3](/img/objectstorage/s3.png)

برای اتصال به فضای ابری خود، اطلاعات لازم را به کمک مقادیر موجود در بخش **اطلاعات دسترسی** داشبورد ابریمنت، کامل کنید.


:::info نکته
از بخش **Account type**  گزینه **S3 Compatible Storage** را انتخاب نمایید.
:::

![s31](/img/objectstorage/s31.png)

![info](/img/objectstorage/info.png)

پس از اتصال، می‌توانید تمامی فایل‌های موجود در فضای ابری خود را مشاهده کرده و آن‌ها را مدیریت کنید.

![s32](/img/objectstorage/s32.png)


